---
title: 9. Multi-tenancy
description: Multi-tenancy merujuk kepada seni bina perisian di mana satu aplikasi melayani pelbagai pelanggan atau tenant. Tenant berkeupayaan untuk menyesuaikan beberapa bahagian aplikasi, seperti paparan antara muka dan fungsi teras (business rules), tetapi tidak boleh mengubah kod aplikasi.
---

Dalam seni bina *multi-tenancy*, beberapa aplikasi beroperasi dalam persekitaran yang dikongsikan bersama beberapa *tenant*. Setiap *tenant* diintegrasikan secara fizikal tetapi dipisahkan secara logik. Ini bermakna bahawa satu salinan perisian hanya ditempatkan pada satu pelayan dan melayani beberapa *tenant*. Aplikasi utama ini khusus untuk konfigurasi, pengurusan data, pengurusan pengguna, dan sifat-sifat sepunya yang lain.

Seni bina *multi-tenancy* membolehkan pengguna berkongsi paparan, peraturan, dan skema pangkalan data yang sama. Pengguna atau *tenant* juga boleh menyesuaikan *business rules* dalam beberapa aspek dan juga skema pangkalan data.

### Model *Multi-Tenancy*

Terdapat tiga (3) model *multi-tenancy* yang boleh diaplikasikan bergantung kepada keperluan dan kos:

1. **Aplikasi atau pangkalan data tunggal** : Skema pangkalan data tunggal adalah model pangkalan data dengan pelbagai *tenant*. Ini adalah reka bentuk yang paling mudah daripada tiga jenis model dan mempunyai kos yang agak rendah kerana menggunakan sumber yang dikongsi bersama. Model ini menggunakan satu aplikasi dan salinan pangkalan data untuk memuatkan beberapa *tenant* dan simpanan data setempat. Menggunakan skema pangkalan data tunggal membolehkan penskalaan yang lebih mudah.

2. **Aplikasi tunggal, pelbagai pangkalan data** : Model ini melibatkan penggunaan satu pangkalan data dengan banyak skema. Sistem ini menggunakan satu salinan aplikasi dengan pangkalan data individu untuk setiap *tenant*. Selain itu, seni bina ini lebih sukar untuk penskalaan dan mempunyai kos yang lebih tinggi. Kemungkinan data daripada *tenant* yang berbeza perlu diselaras dan diurus secara berasingan.

3. **Pelbagai aplikasi, pelbagai pangkalan data** : Seni bina ini memuatkan data dalam beberapa jenis pangkalan data. Model ini agak kompleks dari segi kos, pengurusan, dan penyelenggaraan, tetapi pendekatan ini adalah selamat dan tenant boleh diurus mengikut kriteria *tenant* yang pelbagai.