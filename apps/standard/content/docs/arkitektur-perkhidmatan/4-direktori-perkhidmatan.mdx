---
title: 4. Direktori Perkhidmatan
description: Direktori Perkhidmatan merupakan platform yang menempatkan informasi berkenaan perkhidmatan digital yang telah  dibangunkan oleh agensi kerajaan.
---

Direktori perkhidmatan boleh digunakan sebagai rujukan kepada agensi sebelum membangunkan sesuatu perkhidmatan. Tujuannya bagi mengatasi pertindanan fungsi, proses dan prosedur di antara agensi yang akhirnya menyebabkan karenah birokrasi dan mengelirukan pengguna. Selain itu direktori perkhidmatan dapat  dimanfaatkan bagi menggalakkan perkongsian pintar dan mengoptimum perkhidmatan sedia ada.

Sebagai contoh, sistem generik seperti Tempahan Bilik Mesyuarat telah banyak dibangunkan oleh pelbagai agensi. Sistem ini lazimnya mempunyai fungsi dan proses yang sama. Agensi yang berhasrat untuk membangunkan sistem yang sama, boleh mendapatkan persetujuan daripada agensi pemilik bagi kebenaran perkongsian kod sumber. Dengan ini, masa dan kos pembangunan semula dapat dijimatkan.

Maklumat berkenaan perkhidmatan boleh dikemaskini menerusi [Aplikasi RASA](https://rasa.jdn.gov.my/) yang dibangunkan oleh JDN. Agensi kerajaan boleh merujuk kepada RASA terlebih dahulu sebagai langkah awal semasa merancang untuk membangunkan perkhidmatan. Rujukan kepada RASA ini berkuatkuasa sehingga aplikasi ICT Project Management & Monitoring System (PRIMMS) dilancarkan pada tahun 2026. Selain itu katalog data yang menetapkan kod dan sintaks data generik seperi Negeri, Daerah, Kementerian, Jantina dan lain-lain boleh diakses menerusi [Platform Kamus Data Sektor Awam (DDSA)](https://sddsa.mampu.gov.my/) dengan merujuk kepada pekeliling Penggunaan Dan Pemakaian Data Dictionary Sektor Awam (DDSA) Sebagai Standard Di Agensi-Agensi Kerajaan.