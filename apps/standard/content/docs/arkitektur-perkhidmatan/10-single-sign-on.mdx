---
title: 10. Single Sign-On
description: Single Sign-On (SSO) merupakan  mekanisme pengesahan yang membolehkan pengguna log masuk sekali sahaja untuk mengakses pelbagai aplikasi atau perkhidmatan yang berlainan tanpa perlu log masuk berulang kali. SSO mengintegrasikan pelbagai sistem dan aplikasi di bawah satu identiti pengguna (MyDigitalID), menjadikan pengalaman pengguna lebih lancar dan efisien.
---
Dalam ekosistem perkhidmatan bersepadu, SSO memudahkan akses kepada pelbagai aplikasi melalui satu log masuk, sambil meningkatkan keselamatan melalui pengurusan identiti pusat dan penggunaan kata laluan yang lebih kuat. SSO juga memudahkan pengurusan IT dengan pengurusan akaun yang lebih sederhana dan mematuhi keperluan keselamatan, mengurangkan kos sokongan teknikal, dan mempercepat integrasi aplikasi. Keseluruhan, SSO meningkatkan produktiviti dan kecekapan dalam perkhidmatan digital, menjadikannya komponen kritikal dalam ekosistem digital yang kompleks.

### Kaedah Pelaksanaan SSO

Perkhidmatan boleh menggunakan pelbagai kaedah pelaksanaan SSO antaranya:

1. **Federated Identity Management (FIM)** : Merupakan sistem yang membolehkan pengguna menggunakan satu set kelayakan log masuk untuk mengakses pelbagai aplikasi dan sistem yang dikendalikan oleh organisasi yang berbeza. FIM membolehkan perkongsian identiti pengguna antara domain yang dipercayai, mengurangkan keperluan untuk pengguna mempunyai akaun yang berasingan bagi setiap perkhidmatan.

2. **OAuth** : Merupakan protokol autorisasi yang membolehkan aplikasi pihak ketiga mendapat akses terhad kepada sumber pengguna tanpa perlu mendapatkan kata laluan pengguna. Ini dilakukan melalui penggunaan token autorisasi.

3. **OpenID Connect (OIDC)** : Merupakan lapisan identiti yang dibina di atas protokol OAuth 2.0. Ia membolehkan aplikasi mengesahkan identiti pengguna berdasarkan pengesahan yang dilakukan oleh penyedia identiti (IdP) dan untuk mendapatkan maklumat profil asas mengenai pengguna.

4. **Security Access Markup Language (SAML)** : Penjawat Awam merupakan Individu yang bekerja di sektor awam atau kerajaan Malaysia. Pengesahan identiti bukan warganegara boleh dilaksanakan dengan kerjasama Jabatan Perkhidmatan Awam (JPA) menerusi aplikasi HRMIS.

5. **Same Sign On (SSO)** : Merupakan situasi di mana pengguna menggunakan set kelayakan yang sama untuk log masuk ke pelbagai sistem, tetapi mereka masih perlu log masuk secara berasingan ke setiap sistem. Berbeza dengan *Single Sign-On*, di mana pengguna hanya log masuk sekali untuk mengakses semua sistem.

![Kaedah pelaksanaan SSO](/images/docs/sso1.png)