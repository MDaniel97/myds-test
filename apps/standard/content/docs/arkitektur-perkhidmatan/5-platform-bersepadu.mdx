---
title: 5. Platform Bersepadu
description: Platform bersepadu menyatukan pelbagai komponen, perkhidmatan, atau aplikasi ke dalam satu ekosistem yang koheren dan berfungsi dengan lancar.
---

Platform ini direka untuk memudahkan pemilik perkhidmatan dan pengguna untuk mengakses, mengurus dan menyelenggara pelbagai fungsi dan perkhidmatan dalam satu ekosistem perkhidmatan secara bersepadu tanpa beralih kepada aplikasi yang berbeza. Interaksi dan integrasi antara perkhidmatan dapat dilakukan dengan lebih lancar di dalam satu platform. Berikut merupakan strategi pelaksanaan platform bersepadu:

1. **Identifikasi Keperluan** : Mengenal pasti keperluan perniagaan dan fungsi yang perlu disepadukan.

2. **Pemilihan Teknologi** : Memilih teknologi dan alat yang sesuai untuk integrasi berdasarkan kepada fungsi.

3. **Reka Bentuk Sistem** : Merancang reka bentuk sistem yang menyatukan pelbagai komponen bagi mendapatkan pengalaman pengguna yang seragam.

4. **Pembangunan dan Pengujian** : Membangunkan dan menguji platform untuk memastikan keserasian dan fungsi yang lancar.

5. **Pelaksanaan dan Latihan** : Melaksanakan platform dan memberikan latihan kepada pengguna untuk memastikan penggunaan yang efektif

[Gerbang Rasmi Kerajaan Malaysia (MyGovernment)](https://www.malaysia.gov.my/) merupakan platform bersepadu bagi menempatkan perkhidmatan utama kerajaan mengikut pesona. Setiap agensi perlu mematuhi ekosistem dan standard UI/UX yang tersedia bagi membolehkan proses kemasukan (*on-boarding*) perkhidmatan ke dalam platform MyGovernment. Setiap perkhidmatan yang disediakan di dalam MyGovernment dikendalikan secara modular menggunakan konsep Aplikasi Mini (MiniApp). Bagi memudahkan kemasukan agensi ke dalam MyGovernment mengikut standard yang ditetapkan, agensi hendaklah mematuhi ekosistem MiniApp yang disediakan.