---
title: 4. Teknologi Bersesuaian
description: Penentuan teknologi dalam Prinsip Reka Bentuk merujuk kepada penggunaan teknologi dan alatan yang bersesuaian bagi membangunkan perkhidmatan
---

Berikut merupakan aspek [[10]](https://sqa.mampu.gov.my/index.php/ms/garis-panduan/garis-panduan-pembangunan-aplikasi-krisa) yang berkaitan dengan penentuan teknologi:

## Bahasa Pengaturcaraan (Programming Language)

- Memilih bahasa pengaturcaraan yang bersesuaian dengan keperluan aplikasi.
- Mempunyai pasukan pembangun yang berkemahiran dalam bahasa pengaturcaraan yang dipilih.
- Mempertimbangkan faktor sampingan seperti kebolehgunaan, prestasi dan komuniti sokongan bagi memastikan kesinambungan perkhidmatan.

## Rangka Kerja Pembangunan (Development Framework)

- Rangka kerja pembangunan membantu mempercepatkan pembangunan perkhidmatan dengan menyediakan struktur, komponen dan alatan yang boleh digunakan oleh pasukan pembangun mengikut standard yang ditetapkan.
- Memilih rangka kerja pembangunan yang sesuai dengan jenis aplikasi, keupayaan pasukan pembangun dan keperluan projek.
- Sebagai contoh sekiranya menggunakan bahasa pengaturcaraan PHP, rangka kerja pembangunan bersesuaian seperti Laravel, CodeIgniter, Yii dan CakePHP lazimnya digunakan, manakala bagi bahasa pengaturcaraan Java, rangka kerja Spring, Struts dan GWT lazimnya digunakan.

## Pangkalan Data (Database)

- Memilih jenis pangkalan data yang sesuai dengan keperluan aplikasi. Ini termasuk pangkalan data berstruktur (seperti RDMS), tidak berstruktur (seperti NoSQL) atau penyimpanan berorientasikan dokumen.
- Mempertimbangkan faktor seperti kebolehskalaan (scalability), kecepatan (rapid/agile) dan kebolehgunaan (usability).

## Teknologi Front-End dan Back-End

- Mengadaptasi penggunaan teknologi secara dua aras (two-tier) untuk antara muka pengguna (front-end) dan bahagian belakang aplikasi (back-end).

  > Contohnya, gunakan teknologi HTML/CSS/JavaScript seperti React, Angular atau Vue untuk front-end, manakala untuk back-end, gunakan Node.js, Python, Java atau PHP.

## Infrastruktur dan Hosting

- Menentukan di mana aplikasi akan dihoskan sama ada memilih penyedia awan (cloud) atau infrastruktur sendiri (on-premises).
- Mempertimbangkan faktor seperti kestabilan, skala dan kos.

## Keselamatan dan Perlindungan Data

- Memilih teknologi yang memastikan keselamatan data pengguna dan perlindungan terhadap ancaman siber.

  > Ini termasuk penggunaan protokol HTTPS, enkripsi data dan pengurusan hak akses.

- Mengambil kira Reka Bentuk Berteraskan Keselamatan (Security by Design) dalam pembangunan sistem bagi menjamin keselamatan data serta memenuhi keperluan akta, arahan dan pekeliling yang berkuat kuasa.

## Keselarasan dengan Objektif Projek dan Pengetahuan Organisasi

- Memastikan teknologi yang dipilih selaras dengan matlamat projek dan pengetahuan organisasi.
- Mempertimbangkan faktor seperti keperluan organisasi, budaya organisasi dan strategi teknologi.
  > Penentuan teknologi adalah langkah penting dalam memastikan aplikasi dibangunkan dengan menggunakan alat dan teknologi yang sesuai dan efisien.

---

## Rujukan

10. https://sqa.mampu.gov.my/index.php/ms/garis-panduan/garis-panduan-pembangunan-aplikasi-krisa
