---
title: 10. Fleksibel
description: Merujuk kepada kemampuan aplikasi untuk beradaptasi, berubah dan berfungsi dengan baik dalam pelbagai situasi dan keadaan
---

Berikut adalah beberapa aspek yang berkaitan dengan fleksibel [[20]](https://paruluniversity.ac.in/pid/what-is-communication-design/) dalam reka bentuk aplikasi:

- **Kebolehskalaan**: Aplikasi yang fleksibel dapat mengatasi pertumbuhan dan perubahan skala. Ini termasuk kemampuan untuk menambah atau mengurangkan kapasiti, pengguna dan data tanpa mengabaikan prestasi aplikasi.
- **Modular**: Reka bentuk aplikasi harus memisahkan komponen menjadi modul yang berasingan. Ini memudahkan perubahan dan peningkatan tanpa mengganggu keseluruhan sistem.
- **Konfigurasi**: Aplikasi yang fleksibel membolehkan pengguna mengkonfigurasi dan menyesuaikan pengaturan (setting) yang sesuai dengan keperluan mereka. Ini termasuk pilihan bahasa, tema dan keutamaan pengguna.
- **Penggunaan Teknologi Terkini**: Reka bentuk harus memilih teknologi yang relevan dan terkini bagi memastikan aplikasi dapat berfungsi dengan baik selaras dengan perubahan teknologi semasa.
- **Kemudahan Integrasi**: Aplikasi yang fleksibel dapat berintegrasi dengan sistem lain melalui API dan Web Services untuk memperluas kefungsian dan memberikan pengalaman yang lebih baik kepada pengguna. Integrasi antara perkhidmatan digital baharu dan sistem sedia ada memastikan keserasian dan peningkatan kecekapan.
- **Pengurusan Data yang Dinamik**: Aplikasi harus dapat mengurus data dengan mudah, termasuk bagi proses import, eksport dan transformasi data. Ini memastikan aplikasi dapat beradaptasi dengan perubahan data.

---

## Rujukan

20. https://paruluniversity.ac.in/pid/what-is-communication-design/
