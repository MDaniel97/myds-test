---
title: 2. Berpacukan Data
description: Prinsip berpacukan data merujuk kepada panduan dan pendekatan yang memanfaatkan data dengan lebih efisien
---

Tujuannya adalah bagi mengatasi pertindihan di antara data, penyedia perkhidmatan serta membantu membuat analisis keputusan dengan lebih tepat.

Berikut merupakan beberapa prinsip utama [[6]](https://www.malaysia.gov.my/portal/content/31181?language=my) berhubung reka bentuk pembangunan yang berpacukan data:

### Perkongsian Data Atas Keperluan dan Mendapat Persetujuan

Perkongsian data hanya dilaksanakan sekiranya terdapat keperluan dan telah mendapat persetujuan daripada pihak penyedia perkhidmatan yang berkepentingan.

### Perkongsian Data Secara Selamat

Data perlu dikongsi dengan cara yang selamat mengikut standard keselamatan yang ditetapkan dari semasa ke semasa. Ini termasuk mengenal pasti risiko dan mengambil langkah-langkah untuk melindungi data daripada capaian yang tidak dibenarkan.

### Perkongsian Data Menambah Nilai Kepada Perkhidmatan Sektor Awam, Rakyat dan Negara

Perkongsian data hendaklah memberi manfaat kepada perkhidmatan awam, rakyat dan negara. Data yang dikongsi seharusnya meningkatkan keberkesanan dan kecekapan perkhidmatan awam.

> Berpacukan data dalam Prinsip Reka Bentuk pembangunan aplikasi merujuk kepada pendekatan yang menggalakkan penggunaan data secara berstruktur dan teratur dalam proses pembangunan aplikasi.

Berikut adalah beberapa aspek [[7]](https://sqa.mampu.gov.my/index.php/ms/4-5-reka-bentuk-arkitektur-f3-1) yang berkaitan dengan berpacukan data:

#### Pemodelan Data

Pemodelan data melibatkan penentuan data yang diperlukan oleh aplikasi dan bagaimana data tersebut akan dikaitkan dengan data lain.
Reka bentuk berpacukan model menggunakan seni bina pacuan metadata seperti Sistem Pengurusan Kandungan (CMS), Power BI, Tableau, penggunaan API dan lain-lain supaya pembangun sistem boleh membangunkan aplikasi tanpa menulis kod.
Struktur reka bentuk data perlu mengikut piawaian yang terdapat dalam Data Dictionary Sektor Awam (DDSA) bagi memudahkan usaha-usaha perkongsian maklumat menerusi integrasi dan interoperabiliti sistem.

#### Selaras dengan Objektif Projek dan Pengetahuan Organisasi

Pastikan pemilihan teknologi dan struktur data selaras dengan matlamat projek dan pengetahuan organisasi.
Pertimbangkan faktor seperti keperluan organisasi, budaya organisasi dan strategi teknologi.

#### Mudah difahami

Reka bentuk data yang dibangunkan perlu mudah difahami oleh pembangun sistem supaya dapat data tersebut dapat diuruskan dengan baik.

#### Keselamatan dan Privasi

Data hendaklah diurus dengan selamat dan mematuhi undang-undang privasi yang berkuat kuasa dari semasa ke semasa.
Pastikan setiap aspek keselamatan dan privasi data terpelihara, meliputi data at rest, data in use dan data in transit.
Prinsip-prinsip ini membantu memastikan bahawa data digunakan dengan berkesan dan memberi manfaat yang maksimum kepada masyarakat dan negara.

---

## Rujukan

6. https://www.malaysia.gov.my/portal/content/31181?language=my
7. https://sqa.mampu.gov.my/index.php/ms/4-5-reka-bentuk-arkitektur-f3-1
