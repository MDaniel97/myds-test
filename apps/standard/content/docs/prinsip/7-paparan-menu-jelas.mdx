---
title: 7. Paparan/Menu Jelas
description: Paparan dan menu yang jelas merupakan aspek penting dalam Prinsip Reka Bentuk pembangunan aplikasi
---

## Paparan (User Interface, UI)

Paparan (UI) aplikasi termasuk elemen-elemen seperti teks, gambar, butang dan ruang kerja aplikasi. Prinsip Reka Bentuk paparan yang jelas melibatkan [[13]](https://maze.co/collections/ux-ui-design/ui-design-principles/)[[14]](https://www.usability.gov/what-and-why/user-interface-design.html):

- **Konsistensi** : Semua elemen perlu kekal pada kedudukan yang sama supaya pengguna akan berasa selesa semasa menggunakan aplikasi. Reka bentuk perlu konsisten dari segi persembahan dan fungsi pada semua antara muka.
- **Kebolehan membuat pemerhatian** : Penunjuk atau butang interaksi perlulah mudah dikenal pasti. Pengalaman pengguna yang terbaik adalah apabila pengguna boleh memerhatikan kedudukan butang tertentu agar dapat menggunakan aplikasi dengan selesa.
- **Boleh dipelajari** : Reka bentuk interaksi perlulah mudah untuk dipelajari dan diingati.
- **Kebolehan untuk menjangka** : Reka bentuk interaksi yang baik dan berkesan membolehkan pengguna membuat jangkaan perkara yang akan berlaku dalam aliran proses aplikasi sebelum pengguna menggunakan aplikasi tersebut.
- **Maklum balas** : Boleh memberikan gambaran sebenar mengenai reka bentuk interaksi dan maklumat mengenai hasil reka bentuk interaksi tersebut. Pasukan pembangun menggunakan maklum balas untuk melakukan penambahbaikan pada reka bentuk interaksi yang telah dihasilkan.

## Menu

Menu adalah struktur yang membolehkan pengguna mengakses fungsi dan pilihan dalam aplikasi. Prinsip Menu yang jelas melibatkan [[15]](https://www.interaction-design.org/literature/topics/mega-menus):

- **Teratur**: Susun menu dengan teratur dan logik bagi membantu pengguna membuat carian dengan mudah dan mengakses menu pilihan yang diperlukan.
- **Kepastian**: Pengguna harus tahu apa yang akan terjadi ketika mereka memilih suatu menu. Label menu harus jelas dan deskriptif.
- **Kesederhanaan**: Jangan terlalu banyak menu atau sub-menu. Pastikan menu hanya untuk pilihan yang relevan dan penting.
- **Konsistensi**: Menu harus konsisten di seluruh aplikasi. Pengguna tidak boleh keliru dengan perubahan menu di pelbagai halaman atau modul.

Paparan dan menu yang jelas adalah penting untuk memastikan pengguna dapat berinteraksi dengan aplikasi secara efisien dan efektif.

---

## Rujukan

13. https://maze.co/collections/ux-ui-design/ui-design-principles/
14. https://www.usability.gov/what-and-why/user-interface-design.html
15. https://www.interaction-design.org/literature/topics/mega-menus
