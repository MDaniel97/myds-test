---
title: 13. Komponen Antara Muka & Pengalaman Pengguna
description: Antara Muka dan Pengalaman Pengguna (UI/UX) adalah dua aspek penting dalam reka bentuk perisian atau aplikasi
---

Kedua-dua elemen ini mempunyai fungsi yang berbeza dalam proses reka bentuk tetapi saling berkait rapat bagi menghasilkan reka bentuk yang baik.

**Komponen UI** merujuk kepada elemen-elemen asas antara muka pengguna yang membentuk struktur dan interaksi visual dalam aplikasi [[25]](https://www.figma.com/resource-library/ui-design-principles/). Dalam Prinsip Reka Bentuk pembangunan aplikasi, penggunaan komponen UI adalah untuk menyusun antara muka pengguna dengan cara yang konsisten serta mudah difahami oleh pengguna.

> Setiap komponen UI mempunyai fungsi tersendiri dalam memaparkan maklumat atau menyediakan interaksi kepada pengguna. Contohnya, butang, input teks, menu, bar navigasi, petunjuk dan banyak lagi

Ketika mereka bentuk aplikasi, penggunaan komponen UI yang konsisten dapat:

- Mencipta pengalaman pengguna yang seimbang dan intuitif.
- Membantu pengguna memahami bagaimana aplikasi berfungsi dan memberi tindak balas.
- Memudahkan pengurusan dan penyelenggaraan aplikasi dibuat kerana penggunaan antara muka yang konsisten boleh dilakukan dengan lebih mudah.

---

**Komponen UX** merujuk kepada keseluruhan interaksi dan persepsi pengguna semasa berinteraksi dengan produk, perkhidmatan, atau aplikasi digital [[26]](https://www.interaction-design.org/literature/topics/ux-design). Ia melibatkan setiap aspek [[27]](https://sqa.mampu.gov.my/index.php/ms/4-8-reka-bentuk-antaramuka-pengguna-f3-4) seperti:

- Interaksi pengguna termasuk antara muka, fungsi, prestasi, kebolehgunaan serta reaksi emosi.
- Persepsi pengguna terhadap produk atau perkhidmatan tersebut.

> UI yang baik dapat meningkatkan kebolehgunaan, manakala UX yang baik dapat memastikan interaksi pengguna dengan aplikasi lancar dan memuaskan. Dengan gabungan kedua-dua aspek ini, pengguna dapat merasai pengalaman yang positif dan memuaskan semasa menggunakan aplikasi tersebut.

---

## Rujukan

25. https://www.figma.com/resource-library/ui-design-principles/
26. https://www.interaction-design.org/literature/topics/ux-design
27. https://sqa.mampu.gov.my/index.php/ms/4-8-reka-bentuk-antaramuka-pengguna-f3-4
