---
title: 18. Panduan dan Dokumentasi
description: Memainkan peranan penting dalam memastikan keberhasilan dan keselamatan aplikasi
---

Berikut adalah beberapa dokumentasi yang boleh dibangunkan [[37]](https://www.techtarget.com/searchsoftwarequality/definition/documentation):

- **Panduan Pembangunan Aplikasi**: Panduan ini memberikan arahan dan prosedur kepada pasukan pembangun aplikasi yang merangkumi langkah-langkah untuk membangun, menguji dan melaksanakan aplikasi. Panduan ini merangkumi aspek seperti reka bentuk antara muka pengguna, pengaturan keselamatan dan penggunaan alat pembangunan.
- **Dokumentasi Teknikal**: Dokumentasi ini merangkumi maklumat teknikal tentang aplikasi, termasuk struktur pangkalan data, arkitektur sistem dan konfigurasi sistem. Dokumen ini membantu pasukan pembangun memahami fungsi aplikasi berfungsi dan mengurus aplikasi tersebut.
- **Dokumentasi Pengguna atau Manual Pengguna**: Dokumentasi ini disediakan untuk kegunaan pengguna bagi memberikan panduan penggunaan aplikasi. Contohnya, panduan pengguna, tutorial dan FAQ (soalan lazim).
- **Dokumentasi Perubahan**: Dokumentasi ini merekodkan sejarah atau kronologi perubahan dalam aplikasi. Dokumen ini membantu pasukan pembangun memahami perubahan tersebut.
- **Dokumentasi Keselamatan**: Dokumentasi ini merangkumi maklumat tentang langkah-langkah keselamatan yang telah dan perlu diambil dalam pelaksanaan aplikasi. Contohnya, polisi keselamatan, pengurusan akses dan pengurusan kata laluan.

> Penyediaan panduan dan dokumentasi yang komprehensif memastikan aplikasi dapat dikelola dengan baik, memenuhi keperluan pengguna dan berfungsi dengan selamat.

Bagi memastikan pembangunan perkhidmatan digital kerajaan menepati keperluan utama rakyat dan menepati Standard yang ditetapkan, agensi disarankan untuk sentiasa merujuk dokumen SPDK secara berterusan. Sebarang komen yang berkaitan bagi peningkatan dokumen dan kandungan SPDK adalah digalakkan.

---

## Rujukan

37. https://www.techtarget.com/searchsoftwarequality/definition/documentation
