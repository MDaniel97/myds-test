---
title: 1. Berpaksikan Rakyat
description: Merujuk kepada pendekatan yang menempatkan keperluan dan kehendak pengguna (rakyat) sebagai fokus utama
---

Berikut adalah beberapa aspek yang berkaitan dengan reka bentuk yang berpaksikan rakyat [[3]](https://www.w3.org/WAI/fundamentals/accessibility-principles/)[[4]](https://www.justinmind.com/ui-design/principles)[[5]](https://www.businessofapps.com/app-developers/research/mobile-app-design-guidelines/):

### Mematuhi Kehendak Pengguna

Reka bentuk yang berpaksikan rakyat memerlukan pemahaman mendalam tentang keperluan, kehendak dan konteks pengguna.

### Melibatkan Pengguna

Melibatkan pengguna dalam setiap fasa pembangunan perkhidmatan bermula daripada perancangan hingga pelaksanaan. Setiap komen dan maklum balas pengguna hendaklah dicatat dan dinilai.
Keterlibatan pengguna membantu memastikan perkhidmatan memenuhi keperluan mereka dengan lebih baik.

### Memudahkan Pengguna

Paparan antara muka pengguna, konotasi, penggunaan menu, mesej dan komponen reka bentuk hendaklah bersesuaian dan mudah difahami oleh rakyat mengikut heuristik (kelaziman).
Merujuk komponen reka bentuk yang disediakan sebagai panduan.

### Mengutamakan Keselamatan dan Privasi

Aspek keselamatan dan privasi hendaklah menjadi keutamaan dalam pembangunan dan pelaksanaan perkhidmatan dengan mengambil kira perkara-perkara yang melibatkan dasar, polisi, pekeliling, garis panduan, standard dan amalan terbaik dari semasa ke semasa.
Pengguna perlu merasa selamat dan dilindungi ketika menggunakan perkhidmatan.

### Mengikut Norma dan Budaya

Reka bentuk harus mempertimbangkan kepelbagaian norma dan budaya mengikut pengguna sasaran. Antara muka harus relevan, mudah difahami dan tidak menyentuh sensitiviti semua lapisan masyarakat.
Menggunakan bahasa Melayu sebagai keutamaan dan bahasa Inggeris sebagai bahasa kedua.

### Memudahkan Capaian Pengguna

Perkhidmatan hendaklah dapat dicapai oleh semua pengguna, termasuk yang mempunyai keperluan khas.
Reka bentuk dan paparan harus mematuhi standard aksesibiliti seperti yang dinyatakan oleh World Wide Web Consortium (W3C).

### Memastikan Perkhidmatan Selari dengan Objektif Sosial dan Ekonomi

Perkhidmatan hendaklah dapat membantu meningkatkan kualiti hidup rakyat, memenuhi keperluan sosial dan ekonomi mereka.
Rakyat boleh menggunakan perkhidmatan yang disediakan bagi memudahkan urusan seharian mereka dengan pihak kerajaan.

---

## Rujukan

1. https://www.gov.uk/service-manual/service-standard
2. https://www2.deloitte.com/xe/en/insights/industry/public-sector/citizen-centric-government.html
3. https://www.w3.org/WAI/fundamentals/accessibility-principles/
4. https://www.justinmind.com/ui-design/principles
5. https://www.businessofapps.com/app-developers/research/mobile-app-design-guidelines/
